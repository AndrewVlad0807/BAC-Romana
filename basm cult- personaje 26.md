CARACTERIZAREA PERSONAJULUI


1.Tipologie. Statutul social, moral, psihologic

Element central al diegezei ce susține arhitectura narativă, personajul principal se încadrează în tipologia eroului, fiind pozitiv, eponim, rotund și tridimensional, deoarece iese din tipar, evoluează și surprinde cititorul, definindu-se ca o ființă complexă ce are calități și defecte, ce învață din greșeli și progresează.

Protagonistul poartă mască, fiind prezentat în trei ipostaze ce marchează statutul social: cel mai mic dintre fiii craiului, mezinul; Harap-Alb, rob al Spânului, odată cu botezul din fântână; împăratul, în urma morții și a nașterii din final, moștenind împărăția unchiului său și căsătorindu-se cu fata Împăratului Roș.

În toate ipostazele, protagonistul reprezintă binele, ceea ce îi definește statutul moral, dovedind milostenie față de Sfânta Duminică deghizată într-o bătrână nevoiașă, altruism, bunătate, hărnicie, când ocrotește furnicile sau ajută albinele, prietenie și înțelegere cu cei cinci uriași, toți devenind ajutoarele eroului, ca urmare a acestor calități morale.

Statutul psihologic înfățișează formarea unei personalități, întrucât protagonistul parcurge un traseu inițiatic, de la tânărul lipsit de experiență la statutul de erou inițiat, basmul fiind un bildungsroman cu subiect fabulos, drumul parcurs de protagonist fiind unul spiritual. Ca mezin, este lipsit de experiență, naiv, fiind păcălit de Spân, care îi dă o nouă identitate și care îl  supune celor trei probe, acesta devenindu-i magister inițiatic. În urma morților și a renașterilor ritualice, precum și a depășirii probelor, neofitul/ ucenicul ajunge inițiat, capabil să conducă și să-și întemeieze o familie.

Este atipic, prin lipsa puterilor supranaturale și prin asocierea a două modele-antieroul (se olicăie, e slab de înger, mai fricos decât o femeie, plânge, se văicărește) și eroul canonic al basmelor, învestit cu toate calitățile fizice și morale. Protagonistul rămâne mereu în sfera umanului, G. Călinescu asemănându-l cu un flăcău de la țară datorită mentalității sale, faptele ce depășesc sfera realului fiind săvârșite de către adjuvanții cu puteri supranaturale. Este, totuși, o ființă aparte, cu un destin excepțional, fapt sugerat de originea nobilă și de motivul mezinului, deci predestinat să fie un învingător în paradigma fabulosului.


2. Evidențierea unei trăsături prin două secvențe comentate


Etopeea complexă a eroului este realizată atât prin mijloace directe, cât și prin modalități indirecte, precum limbajul, faptele, gesturile, comportamentul sau relațiile cu alte personaje. Caracterizarea directă surprinde atât lipsa de experiență și slăbiciunile protagonistului: boboc în felul său, naiv, credul (naratorul), nu te știam așa fricos (calul), slab de înger, mai fricos decât o femeie, găina plouată (Sfânta Duminică), cât și calitățile: prietenos, ca tovarăș era părtaș la toate, inimă milostivă, vrednic, omenos.

Îmbinarea calităților protagonistului, precum bunătate, milostenie, hărnicie, pricepere, sociabilitate, fire veselă, loialitate, spirit de conducător, altruism, cinste, capacitate de a se adapta, ambiție, inteligență, cu defectele și slăbiciunile sale: nesupunere (încalcă interdicția tatălui său, echivalent cu păcatul originar), naivitate,  evidențiază tocmai trăsătura sa principală: caracterul profund uman, firea sa de om obișnuit ce se dezvăluie prin modalități indirecte, în cadrul probelor.

(se adaugă secvențele de la particularități)

3.  Componente textuale:  (la fel ca la particularități)

a. Relevant pentru caracterizarea personajului este titlul...,

b. Elemente semnificative în caracterizarea personajului, incipitul și finalul...




RELAȚIA DINTRE DOUĂ PERSONAJE



Personajele, purtătoare ale unor valori simbolice și ale unor funcții specifice basmului, se polarizează în jurul acestor noțiuni și al celor care le personifică: protagonistul și antagonistul.


1.Tipologie. Statutul social, moral, psihologic (același lucru ca la caracterizarea protagonistului)

Antagonistul, Spânul, este răufăcătorul și, uneori, trimițătorul, fiind un personaj plat, ce nu este individualizat prin nume și neavând o identitate socială. Devine, prin înșelăciune prinț, în locul protagonistului, până în momentul când este demascat de fata Împăratului Roș. Acesta ipostaziază conducătorul crud, despotic, violent, în antiteză cu tipul de conducător luminat întruchipat de Harap-Alb. După ce  își însușește toate meritele lui Harap-Alb, Spânul se laudă ridicol că știe să fie stăpân adevărat și-i spune împăratului Verde că ”prea intră în voia supușilor”. Din punct de vedere moral, Spânul poartă în înfățișarea sa și în nume semnul caracterului său malefic, nu are însușiri supranaturale, reprezentând răul din lumea oamenilor. Este însă un rău necesar, cum îl definește calul: și unii ca aceștia sunt trebuitori pe lume, devenind magister inițiatic pentru protagonist, prin intermediul celor în trei probe, crezând că astfel îl trimite la moarte. În final, pedepsirea Spânului dobândește valoarea unei sentințe morale: binele triumfă, oamenii buni izbândesc, iar cei răi sunt pedepsiți pe măsura faptelor.

2.Prezentarea modului în care se manifeastă relația și prin două secvențe comentate

(De prezentat secvențele de la particularități) Sinceritatea, blândețea, bunătatea sufletească și loialitatea protagonistului se află într-o evidentă contradicție cu viclenia, agresivitatea și josnicia Spânului.

3.  Componente textuale

(același lucru ca la  particularități)


Relevant pentru înfățișarea relației dintre cele două personaje este titlul....


Elemente semnificative în prezentarea relației dintre cele două personaje, incipitul și finalul...


























| CARACTERIZAREA PERSONAJULUI | RELAȚIA DINTRE DOUĂ PERSONAJE |
| --- | --- |
| -Tipologia, statutul social, psihologic, moral al personajului | -Tipologia, statutul social, psihologic, moral pentru ambele personaje |
| -evidențierea unei trăsături prin două secvențe comentate | -prezentarea modului în care se manifeastă relația și prin două secvențe comentate |
| -analiza a două componente textuale: titlul/ conflictul/ limbajul/ modalitățile de caracterizare a personajelor/ acțiune | - analiza a două componente textuale: titlul/ conflictul/ limbajul/ modalitățile de caracterizare a personajelor/ acțiune |