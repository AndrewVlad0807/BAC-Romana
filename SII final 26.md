SUBIECTUL AL II-LEA



Textul dramatic


Secvența textuală este ilustrată de o pluralitate de convenții estetice, precum referent ficțional, instanțe artistice, limbaj expresiv, didascalii etc.

Textul dramatic are două componente: textul dialogat și didascaliile, forme de prezență a eului dramatic în text ce dețin diferite funcții: de regie, de control, de interpretare. Indicațiile autorului se pot regăsi atât înaintea textului dialogat, cât și în interiorul acestuia, având un rol complex și pragmatic, deoarece construiesc, în imaginarul lectorului sau în realitate, o scenă de teatru, oferind informații despre  lista personajelor, timpul și spațiul acțiunii, decor, numele personajului înaintea unei replici, decupajul dintre acte și scene, intrările și ieșirile din scenă ale personajelor, mișcarea scenică, elementele nonverbale (mimică, gesturi) și paraverbale (ton, modulații ale vocii), stări afective etc.-exemple din text comentate.

Didascaliile adaugă noi semnificații mesajului textual și ajută la caracterizarea personajelor, atât prin modalități directe, cât și indirecte, prin reliefarea gesturilor, mimicii, reacțiilor, mișcării scenice-exemple din text comentate.

În concluzie, secvența transmite, prin intermediul didascaliilor și al  dialogului, un mesaj ca finalitate estetică și cognitivă despre…...







Textul narativ

Secvența textuală este alcătuită dintr-o pluralitate de convenții estetice, precum referent ficțional, instanțe artistice, limbaj expresiv, perspectivă narativă.

Perspectivă narativă (punct de vedere, viziune, focalizare) – punctul de vedere al naratorului în raport cu universul diegetic, unghiul din care povestește şi interpretează faptele relatate. Perspectiva poate fi: -subiectivă sau obiectivă.

În concluzie, secvența transmite, prin intermediul perspectivei narative și al valențelor expresive ale cuvintelor, un mesaj ca finalitate estetică și cognitivă despre…...


Două modalități de caracterizare


Locuitori ai lumii ficționale, personajele sunt instanțe narative/ dramatice, ființe de hârtie (R. Barthes), dar și ipostaze ontologice, în raport cu existența și cu limitele condiției umane, întrucât exprimă un fel de a fi în lume și  parcurg un traseu existențial semnificativ.

În acest decupaj literar, X este  personaj  principal, pivot al diegezei ce susține arhitectura narativă/ dramatică.   Ipostazele în care apare personajul îi determină statutul social, moral și psihologic...

Modalitățile de caracterizare evidențiază gradual trăsăturile personajului. Caracterizarea directă este realizată de către narator, de către alte personaje sau prin autocaracterizare (ex comentate)/ în textul dramatic: de către vocea auctorială, în didascalii, de către alte personaje sau prin autocaracterizare (ex comentate). Dominantă rămâne caracterizarea indirectă, trăsăturile fiind creionate prin: fapte, limbaj, gânduri, comportament, relația cu celelalte personaje, mediul în care trăiește și care îl formează (de povestit ce face personajul, ce spune, cum se comportă, cum relaționează cu celelalte personaje-de povestit aspectele relevante din text).

În concluzie, secvența transmite, prin intermediul personajului, un mesaj ca finalitate estetică și cognitivă despre…./  o experiență estetică și de cunoaștere despre…….








Text poetic

Poezia/ secvența textuală este ilustrată de o pluralitate de convenții estetice: referent ficțional, instanțe artistice, ideea poetică, mijloacele artistice etc.

1. Ideea poetică este ideea centrală în jurul căreia se organizează semnificațiile poeziei, referindu-se la tema........., din perspectiva ...... Ideea poetică este susținută de motivele......+ trăirile transmise de către eul liric, aflat într-o anumită ipostază, formându-se o viziune artistică originală.

2.   Ideea poetică este exprimată prin intermediul mijloacelor artistice: figuri de stil, imagini artistice, elemente care conferă expresivitate (3 exemple comentate: precizezi ce figură de stil este, explici fiecare termen din care este alcătuită, ce imagine formează și ce rol are).

De exemplu:

-Iese luna ca o vatră de jăratic- este o comparație ce constă din alăturarea termenilor lună, element al planului celest, și vatra de jăratic evidențiind strălucirea astrului selenar. Se formează o imagine vizuală care sugerează atât intensitatea sentimentelor, prin asocierea cu focul, element primordial, cât și frumusețea naturii.

-epitet/ personificare/ comparație/ metaforă/ antiteză/ enumerație/ repetiție/ interogație/ exclamație retorică - sporește expresivitatea, intensifică  funcția poetică,  restructurează limbajul după un cod propriu al autorului, transformă lexemul în semn artistic, îmbogățindu-i semnificația; are rolul de a accentua sentimentele transmise/ de a conferi muzicalitate/ de a evidenția un anumit aspect...


În concluzie, secvența/opera transmite, prin intermediul valențelor expresive ale cuvintelor, un mesaj ca finalitate estetică și cognitivă despre…./  o experiență estetică și de cunoaștere despre…….


| - obiectivă | subiectivă |
| --- | --- |
| când se povesteşte la persoana a III-a, iar naratorul extradiegetic nu se implică în faptele relatate, ci rămâne detaşat, impersonal; uneori, naratorul este omniscient, prezentând elemente ale universului interior al personajului | se povesteşte la persoana I, iar naratorul intradiegetic se implică afectiv în faptele relatate; |
| O primă caracteristică este  folosirea formelor pronominale și verbale la persoana a III-a, mărci gramaticale specifice naratorului detașat, obiectiv-exemple din text. Viziunea este dindărăt, naratorul aflându-se în spatele scenei, privind personajele și acțiunea în ansamblu. | O primă caracteristică este  folosirea formelor pronominale și verbale la persoana I, mărci gramaticale specifice naratorului  implicat, subiectiv-exemple din text. Viziunea este împreună cu, iar focalizarea, internă. |
| O altă particularitate a perspectivei narative obiective este detașarea emoțională a naratorului față de cele povestite. Focalizarea este zero/ externă, iar naratorul omniscient  prezintă cu un aer neutru, neafectat acțiunea, dar și gândurile, trăirile personajului.  Decupajul textual înfățișează ...... (povestire/ prezentare a conținutului) | O altă particularitate a perspectivei narative subiective este implicarea afectivă a naratorului față de cele povestite. Focalizarea este internă, iar naratorul prezintă implicat emoțional, din punctul lui de vedere.  Decupajul textual înfățișează ...... (povestire/ prezentare a conținutului) |